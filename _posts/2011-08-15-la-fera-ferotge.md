---
layout: post
title: La fera ferotge
date: 2011-08-15 08:00:24.000000000 +02:00
type: minor
categories:
- música
- política
tags:
- Ovidi Montllor
---
<p>A cuento de las fieras que despiertan y que despertarán. Dedicada a Felip Puig y a todos los "alcaldes" que sueñan con ciudades eternamente dormidas.</p>
<p style="text-align: center;">Per ordre de l'Alcalde<br />
es fa saber a tothom<br />
que una fera ferotge<br />
del parc s'escaparà.</p>
<p style="text-align: center;">Es prega a les senyores<br />
compren força aliments<br />
i no surten de casa<br />
fins que torne el "bon temps".</p>
<p style="text-align: center;">Tot el que tinga cotxe<br />
que fota el camp corrent,<br />
i se'n vaja a la platja,<br />
a la torre o als hotels.</p>
<p style="text-align: center;">L'Alcalde s'encarrega,<br />
fent ús dels seus poders,<br />
de la fera ferotge<br />
deixar-la sense dents.</p>
<p style="text-align: center;">El que això no acompleixca<br />
que no es queixe després<br />
si per culpa la fera<br />
ell rep algun torment.</p>
<p style="text-align: center;">Jo que no tinc ni casa,<br />
ni cotxe, ni un carret<br />
em vaig trobar aquell dia<br />
la fera en el carrer.</p>
<p style="text-align: center;">Tremolant i mig mort:<br />
-Ai Déu, redéu, la fera!<br />
I en veure'm tan fotut<br />
em va dir molt planera:</p>
<p style="text-align: center;">-Xicot, per què tremoles?<br />
Jo no te'n menjaré.<br />
-I doncs, per què t'escapes<br />
del lloc que tens marcat?</p>
<p style="text-align: center;">-Vull parlar amb l'Alcalde<br />
i dir-li que tinc fam,<br />
que la gàbia és petita,<br />
jo necessite espai.</p>
<p style="text-align: center;">Els guàrdies que la veuen<br />
la volen atacar,<br />
la fera es defensa,<br />
no la deixen parlar.</p>
<p style="text-align: center;">Com són molts i ella és sola,<br />
no pot i me l'estoven.<br />
I emprenyats per la feina,<br />
a la gàbia me la tornen.</p>
<p style="text-align: center;">Per ordre de l'Alcalde<br />
es fa saber tothom<br />
que la fera ferotge<br />
ja no ens traurà la son.</p>
<p style="text-align: center;">I gràcies a la força<br />
no ha passat res de nou,<br />
tot és normal i "maco"<br />
i el poble resta en pau</p>
<p style="text-align: center;"><em>(Ovidi Montllor, "La fera ferotge")</em></p>
<p style="text-align: center;"><em>[youtube]http://www.youtube.com/watch?v=osvATBFJhns[/youtube]<br />
</em></p>

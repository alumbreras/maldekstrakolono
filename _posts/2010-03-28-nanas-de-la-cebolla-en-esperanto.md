---
layout: post
title: Nanas de la cebolla... en esperanto
date: 2010-03-28 20:01:08.000000000 +02:00
type: minor
categories:
- esperanto
- literatura
tags:
- esperanto
- Miguel Hernández
---
<p><a href="http://satenhispanio.eresmas.com/Libroservo/PoetoPopolo.htm"><img src="{{ site.baseurl }}/assets/PoetoPopolo.jpg" alt="" width="173" height="288" /></a></p>
<p>Cepo estas prujno<br />
fermata kaj malriĉa.<br />
Prujno de viaj tagoj<br />
kaj de miaj noktoj.<br />
Malsato kaj cepo,<br />
nigra glacio kaj prujno<br />
granda kaj ronda.</p>
<p>En la lulilo de malsato<br />
mia infano estis.<br />
Per sango de cepo<br />
li mamnutris sin.<br />
Sed via sango<br />
prujna per sukero,<br />
cepo kaj malsato.</p>
<p>Bruna virino<br />
decida en luno,<br />
disverŝas sin<br />
fadeno post fadeno<br />
sur la lulilon.<br />
Ekridu, infano,<br />
ĉar mi alportas al vi la lunon<br />
kiam tio taŭĝas.</p>
<p>Alaŭdo de mia hejmo,<br />
ridu multe.<br />
Estas via rido sur viaj okuloj<br />
lumo de la mondo.<br />
Ridu tiom,<br />
ke mia animo aŭdante vin<br />
ekbatu la spacon.</p>
<p>Via rido faras min libera,<br />
metas sur mi flugilojn.<br />
Ĝi solecojn deprenas de mi,<br />
malliberejon el mi eltiras.<br />
Buŝo kiu flugas,<br />
koro kiu sur viaj lipoj<br />
ekfulmas.</p>
<p>Estas via rido la glavo<br />
plej triumfanta,<br />
venkisto de la floroj<br />
kaj la alaŭdoj.<br />
Konkuranto de la suno.<br />
Estonteco de miaj ostoj<br />
kaj de mia amo.</p>
<p>La karno dezirante flugi,<br />
subita la palpebro,<br />
la vivado pli ol iam ajn<br />
kolora.<br />
Kiom da kardeloj<br />
deflugas, movante siajn flugilojn,<br />
de via korpo!</p>
<p>Mi vekiĝis pri esti infano:<br />
neniam vekiĝu.<br />
Trista estas mia buŝo:<br />
ridu ĉiam.<br />
Ĉiam en la lulilo,<br />
defendante la ridon<br />
plumo post plumo.</p>
<p>Estaĵo de flugado tiel alta,<br />
tiel vasta,<br />
ke via karno estas la ĉielo<br />
ĵus naskiĝinta.<br />
Se mi povus alflugi al la komenco<br />
de via kurado!</p>
<p>La okan monaton vi ridas<br />
per kvin oranĝofloroj.<br />
Per kvin etaj<br />
krueloj.<br />
Per kvin dentoj<br />
kiel kvin jasmenoj<br />
junaj.</p>
<p>Limo de la kisoj<br />
ili estos morgaŭ,<br />
kiam en via dentaro<br />
vi sentos armilo.<br />
Vi sentos fajro<br />
kuri malsupren<br />
serĉante la centron.</p>
<p>Flugu, infano, sur la duobla<br />
luno de la brusto:<br />
ĝi trista pro cepo,<br />
vi sata.<br />
Ne falu.<br />
Ne sciu pri kio okazas.﻿</p>
<p>Dankon, <a href="http://azulreal.blogspot.com/">Fátima</a></p>

---
layout: post
title: PxC crea les Joventuts Identitàries per Catalunya
date: 2011-07-20 01:14:39.000000000 +02:00
type: articulo
categories:
- política
tags:
- fascismo
- PxC
---
<p>Ens queda molta feina per davant:</p>
<blockquote><p>El consell executiu de Plataforma per Catalunya (PxC) es va reunir a Vic amb diversos punts en l'ordre del dia, entre els que destacaven un nou canvi en l'Organigrama, ja que es va decidir que Joan Montero passarà a ser el nou vicesecretari del Barcelonès, passant Joan Garriga a ser el delegat de Barcelona ciutat que compaginarà amb el càrrec de secretari Jurídic de PxC que ve exercint amb èxit des del passat congrés.</p>
<p>També es va aprovar la <strong>posada en marxa de les JIC (Joventuts Identitàries per Catalunya) </strong>amb Francesc Gesa i Mònica Lora, que seran el president i la secretària de les JIC respectivament, seran els encarregats d'iniciar el projecte comptant amb totes les delegacions de Catalunya, ja que es pretén que en les JIC estigui representat el màxim del territori català. En aquest sentit el president de PxC, Josep Anglada, va manifestar que “cada dia ens arriben correus i missatges de joves ansiosos per treballar en el projecte de PxC, a partir d'ara ja tindran un òrgan competent per canalitzar les seves idees i poder treballar conjuntament, quan ells facin la seva primera junta s'organitzarà un congrés fundacional; si volem créixer hem de tenir pedrera i els nois i noies que es vagin incorporant a les JIC seran els nostres polítics del dia de demà”.</p>
<p>El consell executiu també va aprovar per unanimitat que Josep Anglada sigui el cap de llista per Barcelona en les properes eleccions generals i que la seva presentació serà a la mateixa ciutat, en una data per decidir entre finals de setembre i principis d'octubre.</p>
<p>Anglada va manifestar que "estem en un moment històric, en un escenari immillorable per a Plataforma per Catalunya, hem de treballar dur i sense descans per aconseguir l'<strong>objectiu d'entrar al Congrés dels Diputats de Madrid</strong>, però ho aconseguirem amb esforç i sacrifici, que és com aconsegueixen les coses importants les persones que lluiten per uns ideals, com els homes i dones de Plataforma per Catalunya”.</p>
<p>I va afegir “la nostra irrupció a Madrid significarà un pas històric en el moviment identitari europeu, un pas de gegant en la defensa dels interessos de la bona gent autòctona i un cop d'aire fresc que <strong>planti cara com un huracà a la invasió demogràfica musulmana que està sofrint el nostre continent</strong>” per després demanar “el sacrifici de totes i tots els que s'han apropat en algun moment a Plataforma per Catalunya per a colze per colze lluitar i vessar fins a l'única gota de suor, fins a l'extenuació per aconseguir el gran objectiu comú de preservar la identitat europea i lluitar per ella en tots els estaments públics i privats que ens siguin possibles”.</p></blockquote>
<p>(vía <a href="http://unitatcontraelfeixisme.wordpress.com/">UCFR</a>)</p>
<p>&nbsp;</p>
<p style="text-align: center;"><a href="http://albertolumbreras.com/wp-content/uploads/2011/07/cartel-republica-combate_ignorancia.jpg"><img class="aligncenter size-full wp-image-965" style="margin-left: 125px; margin-right: 125px;" title="cartel-republica-combate_ignorancia" src="{{ site.baseurl }}/assets/cartel-republica-combate_ignorancia.jpg" alt="" width="413" height="581" /></a></p>
